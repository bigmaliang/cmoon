曾国藩言行之一 
小人专忘人恩，恩过不感。君子不轻受人恩，受则难忘。 
人若一味见人不是，则到处可憎，终日落嗔。 
君子多思不若养志，多言不若守静，多才不若蓄德。 
人生至愚是恶闻己过。人生至恶是善谈人过。 
水道曲折，立岸者见而操舟者迷。棋势胜负，对奕者惑而傍观者审。非智有明暗，盖静可以观动也。人能不为利害所汩，则事物至前，如数一二，故君子养心以静也。 
好誉者，常谤人；市恩者，常夺人。其倾危一也。 
食能止饥，饮能止渴，畏能止祸，足能止贪。 
好便宜不可与共财，狐疑者不可与共事。 
行事常思退一步。 
事后论人，局外论人，是学者大病。事后论人，每将智人说得极愚。局外论人，每将难事说得极易。二者皆从不忠不恕生出。



曾国藩言行之二 
人有求于我，如不能应，当直告以故。切莫含糊，致误乃事。 
君子与小人斗，小人必胜。在君子惟有守正以俟命而已。固不可惧祸而误入小人之党，亦不可恃为君子而有与小人角胜之心。 
处有事当无事，处大事当如小事。 
得意而喜，失意而怒，便被顺逆差遣，何曾作得主。马牛为人穿着鼻孔，要行则行，要止则止，不知世上一切差遣得我者，皆是穿我鼻孔者也。自朝至暮，自少至老，其不为马牛者几何？ 
静坐然后知平日之气浮;守默然后知平日之言躁；省事然后知平日之费间；闭户然后知平日之交滥；寡欲然后知平日之病多；近情然后知平日之念刻 
莫谓己无善，善人之善即是善。莫谓己无恶，谈人恶即是恶。 
大怒不怒，大喜不喜，可以养心。靡俗不交，恶党不入，可以立身。小利不争，小忿不发，可以和众。见善必行，闻过必改，可以畜德。 
做人念头重，做官念头轻，则祸福不足动心。做官念头重，做人念头轻，则毁誉常足堕志 
以爱己之心爱人，则仁不可胜用矣。以恶人之心恶己，则义不可胜用矣。 
容耐是处境第一法；安祥是应事第一法；退让是保身第一法；涵容是待人第一法；若将富贵贫贱死生，置之度外，是养心第一法



曾国藩的修身计划 
一、主静：无事时整齐严肃，心如止水；应事时专一不杂，心无旁物。 
二、静坐：每日须静坐，体验静极生阳来复之仁心，正位凝命，如鼎之镇。 
三、早起：黎明即起，绝不恋床。 
四、读书不二：书未看完，绝不翻看其他，每日须读十页。 
五、读史：每日至少读二十三史十页，即使有事亦不间断。 
六、谨言：出言谨慎，时时以“祸从口出”为念。 
七、养气：气藏丹田，修身养性。 
八、保身：节劳节欲节饮食，随时将自己当作养病之人。 
九、日知其所亡：每日记下茶余偶谈一篇，分为德行门、学问门、经济门、艺术门。 
十、月无忘所能：每月作诗文数首，不可一味耽搁，否则最易溺心丧志。 
十一、作字：早饭后习字半小时，凡笔墨应酬，皆作为功课看待，绝不留待次日。 
十二、夜不出门：临功疲神，切戒切戒！ 
